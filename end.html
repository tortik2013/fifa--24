<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>fifa</title>
    <link rel="stylesheet" href="css/font.css">
</head>
 
<body>
    <p>FIFA</p>
    <h1>Міжнародна федерація футболу, ФІФА́ (від скорочення назви Міжнародна федерація футболу асоціації[2] — фр.
        Fédération internationale de football association, FIFA) —федерація національних та континентальних футбольних
        асоціацій, міжнародний керівний орган футболу і найбільша спортивна організація світу.

        ФІФА відповідальна за організацію і управління найголовнішими міжнародними футбольними змаганнями, зокрема
        найвідоміший — чемпіонат світу з футболу.

        ФІФА складається з 208 національних асоціацій[3] та 6 континентальних конфедерацій. Штаб-квартира ФІФА
        знаходиться в Цюриху (Швейцарія), президент Джанні Інфантіно.

        Організація ФІФА в Швейцарії користується статусом «некомерційного об'єднання» в сенсі § 60 Цивільного кодексу
        Швейцарії[4], що дозволяє ФІФА не сплачувати податки та лишатися поза судовою юрисдикцією[5].

        Керівництво ФІФА протягом багатьох років було викрито в корупції, рекеті, шахрайстві і відмиванні грошей.
        Міністерство юстиції США у своїй офіційній заяві назвало ФІФА «організацією системної та нестримної
        корупції»[6]. Численні критики, особливо з лав журналістів, називають ФІФА «персональною феодальною вотчиною
        Блаттера»[7][8], а саме керівництво ФІФА (насамперед її виконком) — злочинним або гангстерським «синдикатом» або
        «організованим злочинним угрупуванням Йозеппа Блаттера»[9][10][11][12].</h1>
    <p>Історія</p>
    <h2>Потреба в створенні єдиної організації для управління всім світовим футболом стала очевидною на початку XX
        століття зі зростанням популярності та кількості міжнародних матчів. Спочатку Футбольна Асоціація Англії
        очолювала процес врегулювання різних дискусійних питань зі створення, але ця робота була без прогресу; і тому
        право створити таку організацію випало на долю семи інших європейських держав. ФІФА було засновано 21 травня
        1904 в Парижі, саме цей факт став причиною того, що в загальноприйнятих повній та скороченій формі
        використовується французька назва. Країнами-засновниками були Бельгія, Данія, Іспанія, Нідерланди, Франція,
        Швейцарія і Швеція; трохи пізніше цього ж року до ФІФА приєдналася Німеччина, а ще через рік Австрія, Англія та
        Італія. Першим президентом ФІФА був француз Робер Герен.

        Літературний переклад українською — «Міжнародна федерація футболу асоціації», тобто різновиду футболу
        англійської Футбольної Асоціації. Всупереч поширеній думці, de football association, зовсім не означає —
        «футбольних асоціацій», що було б по-французьки — des associations de football.

        Перші змагання під егідою ФІФА були проведені 1906 року, хоча особливих успіхів в організації змагань ФІФА не
        досягла. Цей факт, в комбінації з низкою економічних чинників привів до відставки Герена з поста президента і
        його заміни Деніелом Вулфоллом з Англії, яка на той час уже стала членом асоціації. Наступні змагання під егідою
        ФІФА — футбольний турнір на Олімпійських Іграх 1908 року в Лондоні були набагато успішнішими, хоча і виникли
        певні проблеми пов'язані з участю професійних футболістів в Олімпійських Іграх.

        Членство ФІФА розширилося за межі Європи з прийняттям Південно-Африканського Союзу в 1909, Аргентини і Чилі в
        1912 і Сполучених Штатів в 1913.

        Під час Першої світової війни ФІФА пережила серйозні випробовування, тому що багато гравців вирушили на фронт, а
        можливість міжнародних переїздів для проведення турнірів була сильно обмеженою. Після війни, зі смертю Вулфолла,
        президентський пост обійняв голландець Карл Хіршманн. ФІФА була врятована від повного розвалу, але ціною цього
        був вихід з організації усіх чотирьох британських асоціацій, котрі не бажали брати участь у міжнародних
        змаганнях з їхніми недавніми ворогами.</h2>
    <p>Структура</p>
    <h3>ФІФА — асоціація, яка була заснована згідно з законами Швейцарії. Її штаб знаходиться в Цюриху. Головним
        керівним органом ФІФА є Конгрес ФІФА — збори представників від кожної з національних федерацій, які входять до
        складу ФІФА. Конгрес збирається на звичайні сесії один раз щороку й на позачергові сесії, які проводяться один
        раз на рік з 1998 і дотепер, а також коли виникає потреба. Лише Конгрес може здійснити зміни в статуті ФІФА.
        Конгрес обирає президента ФІФА, її генерального секретаря й інших членів Виконавчого Комітету ФІФА. Президент і
        генеральний секретар — головні посадовці ФІФА. Вони відповідають за її щоденну адміністрацію, що провадиться
        Генеральним Секретаріатом, штат якого налічує 207 членів.

        Виконавчий Комітет ФІФА під головуванням президента є головним організаційним органом для прийняття рішень на
        час засідання Конгресу. Міжнародна організаційна структура ФІФА також включає декілька інших органів, якими
        керують Виконавчий комітет чи створені Конгресом постійні комісії. Серед них — Фінансовий Комітет,
        Дисциплінарний Комітет, Суддівський Комітет тощо.

        Крім її міжнародних установ (президентство, Виконавчий Комітет, Конгрес тощо) ФІФА створила конфедерації, які
        наглядають за футболом на різних континентах і в регіонах світу. Членами ФІФА є національні федерації, а не
        континентальні Конфедерації. Континентальні Конфедерації передбачені в статуті ФІФА. Національні федерації
        повинні бути членами і ФІФА, й конфедерації, до якої їхня країна належить географічно, для того щоб їхні команди
        могли кваліфікуватися до змагань ФІФА (з деякими невеликими географічними винятками, показаними нижче):

        AFC — Азійська футбольна конфедерація в Азії та Австралії
        CAF — Конфедерація африканського футболу в Африці
        CONCACAF — Конфедерація футбольних асоціацій Північної, Центральної Америки і Карибського регіону в Північній і
        Центральній Америці
        CONMEBOL — Південноамериканська футбольна конфедерація в Південній Америці
        OFC — Конфедерація футболу Океанії в Океанії
        UEFA — Союз європейських футбольних асоціацій в Європі.
        Країни, територією яких проходить традиційна межа між Європою й Азією, взагалі мали право вибору конфедерації. В
        результаті багато трансконтинентальних країн, у тому числі Росія, Туреччина, Вірменія та Азербайджан, захотіли
        стати членами UEFA, попри те, що більша частина їхніх територій знаходиться в Азії. Ізраїль, хоча й повністю
        знаходиться в Азії, приєднався до UEFA 1994 року, після десятиліть ізоляції багатьма з його близькосхідних
        сусідів. Казахстан перейшов із AFC до UEFA 2002 року. Австралія була останньою країною, яка перейшла з OFC до
        AFC у січні 2006 року.

        Гаяна і Суринам завжди були членами CONCACAF попри те, що вони є південноамериканськими країнами.

        Жодній команді з OFC не дають автоматичної кваліфікації на Чемпіонат Світу. В нещодавніх кваліфікаційних циклах
        Чемпіонату Світу, переможець їх секції повинен був грати матчі плей-оф проти команди CONMEBOL — перешкода, яку
        Австралія традиційно не могла подолати. Можливо іронічно, що Австралія успішно пройшла кваліфікацію на Чемпіонат
        світу з футболу 2006 року, обігравши в такому плей-оф у серії після матчевих пенальті збірну Уругваю, тільки
        декілька місяців після того, як їй було надане право перейти в AFC. Починаючи з 2010 кваліфікаційного турніру
        переможець кваліфікації OFC отримає місце в фінальній групі кваліфікації AFC.

        Загалом ФІФА визнає 207 національних федерацій і пов'язані з ними чоловічі національні команди, так само як і
        129 жіночих національних команд; дивіться список національних футбольних команд і відповідні їм коди країн.
        Цікаво знати, що ФІФА має більше країн-членів, а ніж Організація Об'єднаних Націй. Рейтинг збірних ФІФА
        оновлюється щомісячно і визначає місце кожної збірної, в залежності від їх виступів у міжнародних змаганнях усіх
        рівнів і товариських матчів. Також існує рейтинг жіночих збірних ФІФА, який оновлюється щоквартально.</h3>
    <p>Чемпіонати світу з футболу</p>
    <h4>Жуль Ріме став третім президентом ФІФА в 1921 році. Під його голосуванням ФІФА провела два успішні олімпійські
        турніри, щоправда їхнім недоліком була відсутність збірних Англії і Шотландії. Успіх цих змагань і зростаюча
        популярність футболу дозволи ФІФА вперше серйозно замислитись про проведення свого власного регулярного
        Чемпіонату світу.

        Вперше це питання було взяте на розгляд в 1928 році, а перший чемпіонат світу було проведено 1930 року в
        Уругваї, де збірна господарів стала володарем трофею, здолавши в фіналі своїх сусідів — збірну Аргентини з
        рахунком 4:2. Попри небажання участі європейських збірних через необхідність довгої подорожі й економічну кризу,
        що тривала на той час, турнір було визнано успішним і заплановано провести наступний турнір 1934 року в Італії.
        За винятком перерви, пов'язаної з Другою світовою війною, чемпіонати світу починаючи з 1930 і дотепер
        проводяться через кожні чотири роки.

        Чинним чемпіоном є збірна Аргентини, яка перемогла збірну Франції у фіналі чемпіонату світу 2022. Наступний
        турнір пройде в 2026 році в трьох країнах — США, Мексиці та Канаді.</h4>
    <p>Інші змагання</p>
    <h5>Окрім Чемпіонату світу й Олімпійського турніру, ФІФА проводить Чемпіонати світу для гравців віком до 17 і до 21
        років. У додаток до цього, ФІФА започаткувало Кубок Конфедерацій, змагання для чемпіонів кожної конфедерації
        (плюс збірної господарів і чемпіонів світу), яке проводиться через кожні чотири роки. Уперше цей турнір було
        організовано і проведено в Саудівській Аравії під назвою Кубок короля Фахда, тепер він служить прелюдією до
        Чемпіонату світу, з господарями Чемпіонату світу в ролі організаторів цього турніру — для кінцевого тестування
        спортивних споруд та інфраструктури змагань. Теперішнім володарем Кубку Конфедерацій є Бразилія, яка обіграла з
        рахунком 4-1 Аргентину на турнірі в Німеччині.

        З розвитком жіночої гри ФІФА започаткувало Жіночий чемпіонат світу 1991 року й Жіночий чемпіонат світу до 20-ти
        років 2002 року (розпочатий, як змагання до 19 років, і тепер — до 20 років з 2006). Жіночий чемпіонат світу до
        17-ти років розпочав своє існування з 2008 року.

        Єдине велике клубне змагання під егідою ФІФА — Клубний чемпіонат світу, його було заплановано, як натуральне
        розширення Міжконтинентального Кубку (змагання між клубними чемпіонами Європи і Південної Америки, яке в різні
        роки носило різні назви) з додаванням команд із усіх конфедерацій. Дебютне змагання 2000 року зустріли доволі
        холодно, і він не викликав великого інтересу до себе, тому наступний розіграш, що мав відбутися 2001 року, було
        скасовано. Три роки по тому турнір з коротшим переробленим форматом повернули для розіграшу 2005 року в Японії.

        ФІФА також здійснює контроль над Чемпіонатами світу у модифікованих формах гри, зокрема пляжного футболу
        (чемпіонат світу з пляжного футболу) і футзалу (чемпіонат світу з футзалу).</h5>
    <p>Правила гри</p>
    <h6>Футбольні правила, за якими проводяться матчі, не перебувають у повній юрисдикції ФІФА; вони регулюються органом
        під назвою Міжнародна рада Футболу (англ. International Football Association Board (IFAB)). ФІФА має 50 %
        представництва в ньому (чотири місця і чотири голоси), інші чотири місця по одному голосу належать представникам
        футбольних асоціацій Англії, Шотландії, Уельсу і Північної Ірландії на знак вшанування неоцінимого внеску
        британців у створення і розвиток футболу.</h6>
    <p><a href="INDEX.HTML"> заново</a></p>
</body>

</html>